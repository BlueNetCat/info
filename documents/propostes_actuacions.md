![Funding](https://github.com/BlueNetCatAccio4/BlueNetCatAccio4.github.io/blob/main/img/logos.png)
# Propostes d'actuacions en el marc de l'Eix de Dades de BlueNetCat

S'obre un procés per presentar activitats en el marc de l'[Eix de valoració de les dades marítimes](https://github.com/BlueNetCatAccio4/info). La seva finalitat és ajudar als grups de recerca que vulguin capitalitzar les seves dades per tal d'augmentar la seva TRL o SRL.

Les actuacions han d'estar orientades a accions per guanyar visibilitat com a grup, desenvolupar projectes per apropar el coneixement del medi marí a la societat, productes finalistes amb administracions i/o empreses, etc. basat sobre les dades que els grups obtenen i produeixen. Tot i que es pressuposa que gran part de les vostres activitats generen dades georeferenciades en el medi marí, també es consideraran altres tipus de dades que no tinguin aquestes característiques sempre i quan tinguin relació amb el medi marí i l'estratègia marina catalana.

## Com es presenta un projecte?

Simplement omplint aquest formulari: https://forms.gle/p1H4rDhp52KoLN2bA. Alternativament, podeu fer servir el [formulari en format .docx](https://github.com/BlueNetCatAccio4/info/blob/main/documents/PropostesActuacions_BlueNetCat.docx?raw=true). Per guiar-vos podeu fer servir els exemples de [la primera ronda](resolucio_actuacions_15_febrer.md) del 15 de Febrer de 2021.

## Qui pot enviar propostes?
Qualsevol grup/membre associat a la xarxa.

## Quina data límit hi ha?
En principi es podran enviar propostes fins que acabi la xarxa. El <strong>15 de Setembre de 2021</strong> es farà una segona selecció de les propostes rebudes fins a aquesta data. A mesura que es vagin finalitzant els projectes seleccionats, noves propostes rebudes seran avaluades periòdicament.

## Quina confidencialitat s'establirà?
Sota demanda, les propostes seran tractades de forma confidencial i si no es duen a terme la informació s'esborrarà.

## Com es seleccionen els projectes?
Els criteris que es tindran en compte seran:
- Productes que tinguin un TRL (Technology Readiness Level) i un SRL (Societal Readiness Level) elevats.
- Productes/idees com a resultat de sinergies i col·laboració de més d'un grup de recerca.
- Productes basats fonamentalment en l'explotació de dades pròpies dels grups, no pas centrats en dades de tercers encara que en calguin.
- Focus en productes a partir de dades geolocalitzades.
- Dades obertes. També s'admetran projectes amb dades d'accés restringit per les quals s'establiran protocols d'accés i es signaran acords de confidencialitat.
- Accessibilitat i maduresa del conjunt de dades. Dades en formats de geolocalització estàndards o organitzades en bases de dades o sistemes GIS tindran prioritats sobre dades en altres suports.
- Existència d'un responsable tècnic del grup que pugui contribuir al desenvolupament del producte. La xarxa no disposa de suficient personal per a desenvolupar tots els projectes i l'ajuda i col·laboració de personal addicional es valorarà molt positivament.
- Recolzament del producte per part d'un projecte, contracte o conveni.

Els projectes presentats s'ordenaran per ordre de prioritat i es publicaran en aquest repositori la setmana posterior al 15 de Febrer.

## Quins exemples/accions es van esmentar a la [pluja d'idees](plujadidees_report.md)?
Aquest exemples no estan inclosos i s'haurien de presentar formalment si hi hagués algun grup interessat.
- App on poder georeferenciar dades de ciutadans i on poder introduir resultats per connectar amb la societat i grups d'interès.
- App de recollida de dades i visualització de dades recollides (sigui per científics o sigui per ciutadans) en temps real que siguin d'interès per la societat o sectors econòmics.
- Mapa de contaminació de plàstics.
- Mapa d'instal·lacions d'Aqüicultura.
- Mapa de soroll submarí (mesurat in situ) + dades de navegació (AIS) + models de predicció de soroll.
- Mapa d'explotacions d'aqüicultura superposat a mapes de contaminació de les aigües.
- Regulatòria sobre micro-nanoplàstics: Marge de referència de concentracions de plàstics permeses.
- Mapejat canals de descàrrega d'aigües continentals a la costa.
- Dades de navegació de vaixells accesibles no només a companyies si no també a la societat.
- Sistema de predicció de corrents i temperatura per científics i societat.
- Mapes de distribució d'espècies invasores.
- Millorar models per determinar d'on venen els plàstics.
- Dades de la qualitat (metall pesats) de les macroalgues al llarg del litoral.

 ## Com es desenvolupa un projecte?
Aquesta iniciativa no concedeix una subvenció sinó la dedicació temporal de personal especialitzat per obtenir productes basats en dades. En cas de que el grup de recerca interssat no pugui donar suport al personal de la Xarxa, els productes es desenvoluparan fent servir les infraestructures tècniques que ofereix el CSIC-ICM en la fase de desenvolupament però podran ser instal·lades un cop acabades en infraestructures dels grups interessats.

## Quines accions s'estan desenvolupant actualment?
Podeu consultar les aplicacions web obertes que s'estan duent a terme en aquest repositori: https://github.com/BlueNetCatAccio4/BlueNetCatAccio4.github.io

Actuacions fonamentals dins de l'actuació 4:
- Geoportal: mostrar on hi ha dades, i quin tipus de dades. Mars, estuarius, rius… Amb enllaços/punters a on trobar les dades.
- Base de dades, recollint i replicant altres dades.
- Crear un grup de BlueNetCat a EMODNET i ajudar des de la Xarxa a fer arribar les dades.


### Contacte
Per a qualsevol dubte o pregunta contactar amb:

Gerard Llorach

gllorach (at) fbg.ub.edu

Fundació Bosch i Gimpera

Baldiri Reixac, 4-6 08028 Barcelona

